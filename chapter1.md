Bevezetés
=========

A képfeldolgozás és pozícionálás területén máig is folyamatosan jelennek meg új eljárások, illetve folyamatosan változnak a megcélzott területek is. Ilyen viszonylag új, egyre inkább feltörekvőben lévő terület az AR, azaz kiterjesztett valóság alkalmazások területe, a pontos beltéri lokalizáció és navigáció, illetve az olyan technológiák fejlesztése, amelyek lehetővé teszik a Hologramszerű AR technológia, a drónvezérlés, robotika költséghatékonyabb és így szélesebb körű megvalósítását. A látszólag szerteágazó területeket minden esetben az köti össze, hogy egy valós világot és egy modellezett virtuális teret kell össze-egyeztetnünk. Ez utóbbi tulajdonság teljesen nyilvánvaló a kiterjesztett valóság alkalmazásoknál, azonban ugyanígy jellemzi a robotikai, drónvezérlési és egyéb érintett feladatokat is. A robotikában és vezérlésnél azért lényeges a valós világot és a modellünket egyeztetni, hogy a biztonságos és üzemszerű működés megvalósítható lehessen. A megoldásaink általános jellegű eredményeket képeznek, azonban a továbbiakban főként a VR/AR/MR területen belül fogunk részletesebb magyarázó példákat adni, hiszen ezen a területen tervezzük hasznosítani az eredményeinket.

Az általunk bevezetett célterületi osztályozás a következő:

* **Virtuális valóság (VR):** A Virtual Reality olyan technológiai szimuláció, amelynél a szimulált környezetbe történő belépés nem függ a valós környezettől - a technikai feltételek kielégítésén túl.
* **Kiterjesztett valóság (AR): ** Az Augmented Reality olyan technológiai szimuláció, amelynél a szimuláció modellje és a valós környezet összefügg, kölcsönhatásban áll és a valóságból mért adat, vagy információ alapvetően, vagy láthatóan befolyásolja a szimulációt. A szimulált modell és a valóság között általában lokális jellegű, ad-hoc kapcsolat áll fent.
* **Kevert valóság (MR):** A Mixed Reality egy olyan magasan fejlett technológiai szimuláció, amelynél a szimulált modell és a valós környezet nem csak összefügg, hanem ezen felül egy közös globális logikai (esemény-)térbe leképezve értelmezhető.

TODO: A bevezető szokás szerint a diplomaterv felépítésével záródik, azaz annak rövid leírásával, hogy melyik fejezet mivel foglalkozik.
